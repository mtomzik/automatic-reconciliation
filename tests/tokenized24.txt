| Z przeprowadzonego na początku marca badania wynika m.in. , że większość ankietowanych uważa , iż kobieta powinna mieć możliwość przerwania ciąży w sytuacji , w której zagraża ona jej życiu ( 80 proc . wskazań ) , zdrowiu ( 71 proc . ) albo poczęcie nastąpiło w wyniku gwałtu lub kazirodztwa ( 73 proc . )| Ponad połowa badanych ( 53 proc . ) dopuszcza też legalność przeprowadzenia aborcji , jeżeli wiadomo , że dziecko urodzi się upośledzone .| Równocześnie większość respondentów sprzeciwia się dopuszczalności aborcji z powodu sytuacji materialnej ( 75 proc . ) , osobistej ( 75 proc . ) albo niechęci do posiadania dzieci ( 76 proc . ) .| Skrajne deklaracje - jednoznacznie za legalnością aborcji w każdym z powyższych przypadków , jak i te niedopuszczające aborcji - należą , jak zaznaczają autorzy opracowania , do rzadkości ( to odpowiednio 8 i 6 proc . badanych ) .| Sondaż pokazuje , że 66 proc . ankietowanych zgadza się z opinią , że " zawsze i niezależnie od okoliczności ludzkie życie powinno być chronione od poczęcie do naturalnej śmierci " ; ci którzy uważają jednocześnie , że kobieta nie może mieć prawa do aborcji " na życzenie " stanowią 38 proc . respondentów .| Jeśli chodzi o kobiety - jak wynika z sondażu CBOS - respondentki w wieku rozrodczym częściej sprzeciwiają się " aborcji na życzenie " ( 55 proc . ) , ale równocześnie częściej też negują twierdzenie , że życie ludzkie powinno być chronione " zawsze i niezależnie od okoliczności " ( 32 proc . ) .| Według badania wzrosła liczba osób , które opowiadają się za zawężeniem spectrum okoliczności , w których prawo dopuszczałoby wykonanie aborcji .| Obecnie taką postawę reprezentuje co drugi respondent ( o 7 pkt proc . więcej niż w 2012 r . ) .| Autorzy sondażu podsumowują , że obecny stan prawny dopuszczający dokonanie aborcji w określonych przypadkach , postrzegany niekiedy jako tymczasowy kompromis , jest akceptowany przez opinię publiczną .| W połowie marca do marszałka Sejmu wpłynęło zawiadomienie o zawiązaniu Komitetu Inicjatywy Ustawodawczej " Stop aborcji " , która będzie zbierać podpisy pod obywatelskim projektem ustawy całkowicie zakazującej usuwania ciąży .| W projekcie znajdują się zapisy uchylające obecne przepisy dotyczące możliwości przeprowadzenia legalnej aborcji .| W myśl aktualnie obowiązującej ustawy o planowaniu rodziny , ochronie płodu ludzkiego i warunkach przerywania ciąży , można tego dokonać , gdy ciąża stanowi zagrożenie dla życia lub zdrowia kobiety ciężarnej , gdy istnieje duże prawdopodobieństwo ciężkiego i nieodwracalnego upośledzenia płodu albo nieuleczalnej choroby zagrażającej jego życiu lub gdy ciąża powstała w wyniku czynu zabronionego , np. gwałtu .| Projekt nakłada także na administrację rządową i samorządową obowiązek pomocy materialnej i opieki dla rodzin wychowujących dzieci upośledzone oraz matek i ich dzieci poczętych w wyniku czynu zabronionego .| W niedzielę , w wielu polskich miastach , odbyły się protesty przeciwko zaostrzeniu prawa antyaborcyjnego .| Sondaż został przeprowadzony pomiędzy 2 a 9 marca , na grupie liczącej 1034 osoby .