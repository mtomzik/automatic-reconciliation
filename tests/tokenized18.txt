| W ciemnych i chłodnych wodach Sobołco przepadło bez śladu wielu ludzi i niezliczone zwierzęta .| Ich zwłok zwykle nie odnajdywano i nie wiadomo , co się z nimi działo .| Krążą opowieści mówiące o tym , że ciała zwierząt utopionych w Sobołcho znajdowano czasem w sąsiednich zbiornikach .| " Małe jeziorka [ … ] tak głębokie , że ludzie dna ich nie dośledzą , wielkie jest podobieństwo , że diabły tam siedzą " - tak o podstępnych , choć niepozornych wodach pisał w " Panu Tadeuszu " Adam Mickiewicz .| Kto wie , czy wieszcz nie miał nieco racji ?| Ciemne jeziorka z czyhającymi w nich zdradliwymi wirami , wszelkie bagna oraz trzęsawiska nigdy nie cieszyły się dobrą opinią .| Powszechnie wierzono w żyjące tam i polujące na nieuważnych ludzi diabły , wodniki , utopce czy zwodzące nieszczęśników na manowce błędne ogniki .| Poczesne miejsce wśród tych opowieści zajmowały historie o jeziorach pozbawionych dna i stanowiących dom dla złych mocy .| W przypadku co najmniej kilku z nich , w tym na przykład jeziorka Sobołcho z Rosji , opinie o " diablej naturze " nie są według niektórych bezpodstawne …| Jezioro , które żywi się ludźmi Na terenie byłego ZSRR można natknąć się na co najmniej kilka jezior i jeziorek , które określane są mianem " bezdennych " .| Choć są to jedynie legendy biorące swój początek w ludowych wierzeniach , warto przyjrzeć się przykładowi Sobołcho - jednego z najbardziej złowrogich miejsc w Buriacji - republice autonomicznej na Syberii , której północno - zachodnią granicę wyznacza brzeg Bajkału .| Leżące w surowym klimacie jeziorko , którego nazwa w języku staromongolskim oznacza " bezdenne " , zwie się tak , a nie inaczej z co najmniej dwóch powodów .| Po pierwsze , uczeni mieli spory problem z określeniem jego prawdziwej głębokości ; po drugie , miejscowi zauważyli , że choć zasilane jest ono strumieniem , który co sekundę wlewa do Sobołcho ( jak wyliczyli naukowcy ) ponad 200 litrów wody , w jeziorze wciąż jest jej tyle samo .| Brak dna w Sobołcho można uznać za legendę , choć z drugiej strony może być to pewna metafora odnosząca się do jego wybitnie złej sławy wśród miejscowych .| Według nich , w jego ciemnych i chłodnych wodach przepadło bez śladu wielu ludzi i niezliczone zwierzęta .| Ich zwłok zwykle nie odnajdywano i nie wiadomo , co się z nimi działo .| Krążą opowieści mówiące o tym , że ciała zwierząt utopionych w Sobołcho znajdowano czasem w sąsiednich zbiornikach .| Stało się to jedną z podstaw do wysunięcia hipotezy o tym , że akwen ten połączony jest z innymi za pomocą podwodnych korytarzy .| Mierzące zaledwie 30 m . średnicy Sobołcho nie jest jedynym tego typu zbiornikiem w regionie i wchodzi w skład systemu , który zwie się krainą 33 błękitnych jezior Buriacji .| Wiele z nich cieszy się opinią miejsc " świętych " , choć Sobołcho ( zwane też " jeziorem strachu " ) bodaj jako jedyne znane jest z " pożerania ludzi " .| Ale zagadkowe utonięcia to tylko część jego legendy .| Inne opowieści mówią , iż w pogodne księżycowe noce widuje się nad jego taflą przedziwną różowawą łunę , którą miejscowi uznają za znak od pokutujących topielców .| Czasami słychać ponoć stamtąd krzyki duchów osób , które wypłynęły na stanowiący zakazaną strefę środek jeziora i zostały wciągnięte przez jego czarne wody .| Często wspominana relacja odnosi się do skromnej ekspedycji z 2001 roku , która miała za zadanie określić głębokość Sobołcho oraz odkryć przyczyny występujących tam rzekomo anomalii .| Wśród uczonych wydelegowanych z Rosyjskiej Akademii Nauk znajdowali się m.in. mikrobiolog B .| Bajsarajew , biolog D .| Barchutowa i chemik W .| Chachinow .| Dna z jakichś przyczyn nie udało im się odnaleźć , choć bez wątpienia musi ono gdzieś być .| Co ciekawe , mimo cichej i urokliwej okolicy , uczeni wyczuwali wokół jeziora dziwną atmosferę , która znacznie wpływała na ich stan psychofizyczny .| Istnieje kilka hipotez odnoszących się do " jeziora strachu " .| Sugeruje się , że po pierwsze , jego dno może być znacznie rozleglejsze niż powierzchnia tafli .| Sobołcho może mieć również formę sięgającego na dużą głębokość leja , posiadającego liczne boczne odgałęzienia , przez które łączy się z innymi , nie mniej tajemniczymi kuzynami .| Czarcie wody W baszkirskiej krainie błękitnych jezior znajdują się także inne akweny cieszące się złą sławą , choć mniej przeraźliwe od " jeziora bez dna " .| Wśród miejscowej ludności natknąć można się na całkiem współczesne legendy o tym , jak za czasów radzieckich próbowano włączać jeziorka w system irygacyjny tylko po to , aby przekonać się , że poziom ich wód nie opada a zatrudnieni przy tym robotnicy zapadają na nieznaną chorobę i szybko umierają …| Nie wiadomo , czy były to jedynie opowiastki - przestrogi powiązane ze złamaniem tabu i zbezczeszczeniem miejsc uznawanych za święte , czy też rzeczywiste incydenty .| W Rosji reputacją nieskończenie głębokiego cieszy się także jezioro o mało oryginalnej nazwie " Bezdenne " , leżące w pobliżu wsi Siergiejewka , w rejonie moskiewskim .| Z tym niewielkim zbiornikiem również łączą się niesamowite legendy , a miejscowi wierzą , że musi ono być połączone z " oceanem " .| Poeta Igor Błok ( 1880 - 1921 ) odnotował w swoim dzienniku opowieść jednego z miejscowych leśników , który napomniał mu , że pogląd ten wziął się stąd , iż często wody jeziorka wymywały na brzeg różne tajemnicze szczątki , takie jak fragmenty statków .| Oczywiście nieskończone otchłanie kryjące się pod postacią niepozornych stawów i sadzawek występowały także w polskim folklorze .| Przez długi okres za " bezdenny i nieprzemierzony " uznawany był tatrzański Smreczyński Staw , który podobnie jak rosyjskie cudowne jeziorka miał mieścić w sobie nieskończone ilości wody .| Bezdenna sadzawka , która pochłonęła wiele żywotów ma znajdować się także w okolicach Łęcznej .| Gdy zwrócimy uwagę na inne części świata okaże się , że opowieści o bezdennych czarcich jeziorkach są wyjątkowo liczne .| Na zboczu Hornisgrinde w niemieckim Szwarcwaldzie leży Jezioro Mummelsee , które według legend cieszyło się opinią nieskończenie głębokiego .| W rzeczywistości sięga 17 m . , choć tak jak w przypadku innych , łączone są z nim opowieści o diabolicznych istotach ( znanych w niemieckim folklorze jako Nixy ) .| Z kolei w posępnym i surowym krajobrazie Szkocji leży nieduże i nigdy niezamarzające Loch nam Breac Dearga , którego legenda narodziła się , gdy pisarz i podróżnik James Fraser ( 1783 - 1856 ) w swym liście skierowanym do Royal Society stwierdził , że mając do dyspozycji 180 - metrową linę z ciężarkiem , nie był w stanie sięgnąć jego dna .| W Ajos Nikolaos na Krecie znajduje się głębokie na 64 m .| Jezioro Wulismeni , w którym według legendy kąpieli miała zażywać Atena .| Choć później nazywano je także " jeziorem smrodliwym " , wśród miejscowych stało się znane jako siedziba złych mocy i jezioro pozbawione dna .| Pogląd ten utrzymywał się do XIX w . , jednak czarty dawały o sobie znać jeszcze w XX w .| Według miejscowej legendy , wycofujący się z Krety Niemcy mieli zatopić w Wulismeni część arsenału , który bez śladu przepadł w jego toniach .| Potwierdzonym faktem było kolejne dziwne wydarzenie , do którego doszło w 1956 roku , po wybuchu wulkanu Santorini , kiedy nagle w Wulismeni zdechły wszystkie ryby .| Sugerowano , że mogą odpowiadać za to toksyczne gazy , które przedostały się do niego przez tajemne połączenie z odległą o ponad 100 km wyspą Thira , na której znajduje się wulkan .| Nie inaczej z bezdennymi akwenami jest w Północnej Ameryce .| Jezioro Ronkonkoma znajdujące się w stanie Nowy Jork ma według lokalnej mitologii sięgać samego piekła .| Choć już na początku XX w . udało się określić , że jego dno znajduje się na głębokości ok . 15 m . , mit przetrwał do dziś .| W zasadzie historie na temat Ronkonkoma podobne są do legend piętrzących się wokół jego rosyjskich odpowiedników .| Także i tu mówi się o zdradzieckim wirze mającym wciągać pod wodę tych , którzy zapuszczą się na środek akwenu oraz o podziemnych połączeniach z oceanem …| Legendy o buriackim jeziorze strachu przypomina także historia rzekomo bezdennego Jeziora Success ( stan Nowy Jork ) , które również w tajemniczy sposób pochłaniało ciała topielców .| Sugerowano , że przyczyną wysokiej liczby ofiar może być zmieniająca się nagle temperatura wody albo nawet … mieszkający w nim potwór .| Wszystkich rzekomo bezdennych jezior i jeziorek w Ameryce Północnej wymienić nie sposób , a wzorzec ten przeniknął także na południe , gdzie za bezdenne uważane jest m.in. Jezioro Atitlán w Gwatemali ( najgłębsze w Ameryce Środkowej ) .| Przyglądając się przykładom opowieści o bezdennych jeziorach , niezależnie od miejsca ich pochodzenia , odkryjemy wiele łączących je cech wspólnych .| Za fakt , że wiele z nich uznano za siedlisko diabła i łącznik ze światem zjawisk , których człowiek nie zawsze rozumie , odpowiadało występowanie w nich pewnych przyrodniczych anomalii , które sprawiały , że ich wody nie zawsze były przyjazne dla ludzi …