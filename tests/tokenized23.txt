| Osoby bezdzietne , niezależnie od tego czy z wyboru czy z przymusu , patrzą na niektóre zachowania par z dziećmi z lekką irytacją , zdziwieniem , a nawet niedowierzaniem .| Nie da się tego wytłumaczyć ani zrozumieć dopóki nie doświadczy się macierzyństwa czy ojcostwa .| Które zachowania rodziców najbardziej irytują bezdzietnych ?| Bezdzietność kontra dzietność Mówimy oczywiście o bezdzietności nie z wyboru , lecz o tej spowodowanej niepłodnością , niepowodzeniami starań o dziecko .| Osoby bezdzietne z wyboru to co prawda osobna grupa , lecz punkty zapalne w wielu miejscach pokrywają się .| Bezdzietni nie wiedzą po prostu , jak to jest mieć dziecko , więc niektóre zachowania mam i tatusiów wydają się po prostu irytujące , bezsensowne , dziwne …| Zmienia się to najczęściej z chwilą , gdy bezdzietna para doczeka się potomka .| Perspektywa osób bezdzietnych z wyboru nieco różni się od tej , którą prezentują bezdzietni z przymusu .| Być może ta druga grupa jest jednak nieco bardziej wyrozumiała , może patrzy na rodziców z dziećmi z nieco większą nostalgią , nawet zazdrością , a więc jest w stanie zrozumieć więcej .| Ci , którzy dzieci mieć nie chcą , z reguły mają troszkę mniejszą tolerancję .| Ranking najbardziej irytujących zachowań Oto krótki i subiektywny ranking najbardziej irytujących z perspektywy osób bezdzietnych zachowań rodziców – nie trzeba go traktować śmiertelnie poważnie , każdy ma bowiem swoje własne zdanie i zasób sytuacji , które go irytują .| • Zachowanie numer 8 : okazywanie wyższości Niektórzy rodzice uważają się za bardziej doświadczonych przez życie , mądrzejszych od osób bezdzietnych .| Nie dla nich trywialne rozrywki , błahe przyjemności .| Mają dziecko , są więc już w pełni dorośli i odpowiedzialni .| Czasem patrzą z wyższością na dziecinne zachowanie bezdzietnych znajomych .| Stawiają się w pozycji autorytetu .| • Zachowanie numer 7 : " zobaczysz , jak będziesz mieć dziecko … "| To zachowanie łączy się z poprzednim , lecz często okazuje się bardziej bolesne .| Znajomi będący rodzicami , którzy nie wiedzą np. o niemożności zajścia w ciążę czasem nieopatrznie wspominają , że " zrozumiesz , jak będziesz mamą " , albo " jak doczekacie się dziecka , to zobaczysz o co chodzi … " .| • Zachowanie numer 6 : mówienie dziecinnym językiem Dorośli , którzy doczekali się dziecka w niektórych sytuacjach zmieniają się nie do poznania .| Pani prezes zaczyna gaworzyć , a pan manager pytać „ Kto jeśt naj ślićniejśim śinećkiem tatusia ? ” .| Nie dość , że dla obserwatorów jest to irytujące , to niezdrowe dla samego dziecka .| Dowiedziono bowiem , że taki sposób mówienia szkodzi nauce mowy .| • Zachowanie numer 5 : zabieranie dziecka wszędzie Zabieranie malucha na spotkania z bezdzietnymi znajomymi to wyjątkowo irytujące zachowanie .| Zrozumiałe , że mama może się nie chcieć rozstawać na dłuższy czas z dzieckiem , ale ciągnięcie go wszędzie to przesada .| Jeśli maluch jest w pobliżu znajomi raczej nie skupią się na spokojnej rozmowie .| • Zachowanie numer 4 : obsesja na punkcie bezpieczeństwa dziecka Częstą przypadłością , przede wszystkim par , które doświadczają rodzicielstwa po raz pierwszy , jest obsesja na punkcie dziecka .| Chodzi głównie o jego zdrowie i bezpieczeństwo .| To bardzo uciążliwe , szczególnie na dłuższych wspólnych wyjazdach z bezdzietnymi znajomymi .| • Zachowanie numer 3 : omawianie niesmacznych / nieinteresujących szczegółów Niesmacznych oczywiście dla osoby , która nie ma dziecka .| Dla niej konsystencja kupki może wydać się mniej fascynująca niż dla świeżo upieczonej mamusi .| • Zachowanie numer 2 : rozmawianie tylko o dziecku Rodzice , szczególnie ci , którzy niedawno doczekali się pierwszego potomka chcą podzielić się swoją radością i doświadczeniami ze znajomymi .| Znajomi często nie pałają takim samym entuzjazmem .| Spotkania , w których rozmowa toczy się tylko i wyłącznie wokół dziecka mogą być dla bezdzietnych znajomych dość męczące .| • Zachowanie numer 1 : zdjęcia Każdy rodzic chce chwalić się swoim dzieckiem .| Jednak nie dla każdego znajomego oglądanie tysiąca zdjęć maluszka w różnych sytuacjach jest szczytem marzeń : " O tu , popatrz – leży na prawym boku !| A tutaj , zobacz , przesunął się troszkę w lewo …| Zobacz jak słodko się śmieje ! " .| Pokazywanie zdjęć , które interesujące są tak naprawdę tylko dla ich twórców jest bardzo irytujące .