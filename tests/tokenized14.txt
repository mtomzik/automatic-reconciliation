| Cmentarz Bachelor ’ s Grove ma sławę jednego z najbardziej nawiedzonych miejsc pochówku w Stanach Zjednoczonych .| Ten mały cmentarzyk , ulokowany tuż pod lasem Rubio Woods niedaleko Chicago , byłby miejscem dawno zapomnianym , gdyby nie fakt , że wiązało się z nim ponad sto doniesień o rozmaitych niewytłumaczalnych zjawiskach .| Świadkowie mówili o widmach , dziwnych dźwiękach i jarzących się kulach światła .| Sprawę postanowiło przeanalizować Towarzystwo Badania Zjawisk Paranormalnych . 10 sierpnia 1991 roku kilku członków tego stowarzyszenia było na cmentarzu .| Mari Huff robiła czarno - białe zdjęcia szybką kamerą , pracującą w podczerwieni , w miejscu , gdzie grupa za pomocą sprzętu elektronicznego doświadczyła dziwnych anomalii .| Na cmentarzu byli tylko badacze .| Po wywołaniu zdjęć na jednym z nich ukazała się młoda , ubrana w staromodą białą sukienkę kobieta , siedząca na nagrobku .| Na fotografii wyraźnie widać , że fragmenty jej ciała są częściowo przejrzyste .| W Bechelor ’ s Grove widywano również inne zjawy – sylwetki mnichów oraz jarzącego się na żółto ducha mężczyzny .| Brytyjska i amerykańska prasa wielokrotnie publikowała zdjęcia zjaw , których obecności nie dało się w racjonalny sposób wytłumaczyć .| W lipcu tego roku na polach pomiędzy wsiami Clipston i Naseby , gdzie w 1645 roku w krwawej bitwie starło się 21 tysięcy żołnierzy Cromwella i króla Karola I , sfotografowano maszerującego żołnierza sprzed trzech i pół wieku .| Godzinę wcześniej na tym miejscu słyszano odgłosy wystrzałów z dział .| 21 - letnia rosyjska turystka Olga Cztałowa oniemiała , przeglądając zrzucone z aparatu na komputer zdjęcia ze słynnej katedry św. Pawła w Londynie , zrobione podczas wycieczki wiosną 2008 roku .| Na jednym ze zdjęć widniała świetlista biała postać , przypominająca mnicha .| Brytyjski fotoamator George Gunn w okolicach Wakefield uchwycił swym aparatem postać … rzymskiego legionisty sprzed dwóch tysięcy lat .| Wszystkie te zdjęcia powstały przypadkiem , ale na duchy można też świadomie zapolować .| Trzeba jednak dysponować aparaturą , która pozwala stwierdzić ich obecność .| Wykrywacz duchów , zwany Ghost Radar , wyprodukowała japońska firma Solid Alliance .| Kosztujące ok . 20 tysięcy jenów ( ponad 200 dolarów ) urządzenie od maja 2006 roku jest w sprzedaży .| Aparat łączy się z komputerem za pomocą portu USB i , wedle zapewnień producenta , wykrywa anomalie typowe dla objawień istot z tamtego świata – zmiany magnetyczne i gwałtowne skoki temperatury .| Sygnalizuje je dźwiękiem i miganiem czerwonych światełek .| Wystarczy wtedy uruchomić sprzęt fotograficzny i w zrobionym materiale wypatrywać zabłąkanych w naszym świecie zjaw .