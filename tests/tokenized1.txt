| Korpus językowy to zbiór danych tekstowych dostępnych w formie elektronicznej , stanowiący materiał do badań .| Korpusy stanowią obecnie jedno z podstawowych narzędzi w badaniach nad językiem , literaturą i kulturą .| Od lat są nieodzownym narzędziem autorów słowników i podręczników do nauki języka , a coraz częściej używane są na co dzień również przez tłumaczy , nauczycieli oraz osoby pragnące pogłębić swoją znajomość języka obcego .| Korpusy przeszukuje się za pomocą specjalnie stworzonych do tego programów o różnym stopniu skomplikowania - najprostsze z łatwością obsługiwać może nawet zupełnie początkujący użytkownik .| Witryna korpusy.net powstała w Instytucie Anglistyki UW pod redakcją Błażeja Gałkowskiego .| Ma ona stanowić przystępne wprowadzenie do pracy z korpusami .| Przedstawione zostały istniejące korpusy różnego typu , z których wiele dostępnych jest nieodpłatnie w sieci .| Można tu również znaleźć porady dla tych , którzy chcieliby stworzyć własny korpus , porównanie programów do analizy danych językowych , przykładowe artykuły omawiające różne zastosowania korpusów , odnośniki do opublikowanych źródeł i innych stron internetowych oraz słowniczek wyjaśniający podstawowe terminy stosowane w językoznawstwie korpusowym .| Korpus językowy to zbiór tekstów , w którym szukamy typowych użyć słów i konstrukcji oraz innych informacji o ich znaczeniu i funkcji .| Bez dostępu do korpusu nie da się dziś prowadzić badań językoznawczych , pisać słowników ani podręczników języków obcych , tworzyć wyszukiwarek uwzględniających polską odmianę , tłumaczy komputerowych ani innych programów zaawansowanej technologii językowej .| Korpus jest niezbędny do pracy językoznawcom , ale korzystają zeń często także informatycy , historycy , bibliotekarze , badacze literatury i kultury oraz specjaliści z wielu innych dziedzin humanistycznych i informatycznych .