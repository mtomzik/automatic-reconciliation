Idealne proporcje ciała, zgrabne nogi, długie lśniące włosy. To tylko niektóre elementy wyglądu kobiety przyciągające uwagę mężczyzn. Dzięki nowoczesnym metodom, naukowcy są w stanie określić na co mężczyźni zwracają szczególną uwagę patrząc na kobietę. Wszystko dzięki śledzeniu ruchów gałek ocznych. Co ciekawe, mężczyzna potrzebuje zaledwie...13 milisekund, aby ocenić atrakcyjność kobiety. Mózg robi to instynktownie i automatycznie. Ocenia atrakcyjność tak samo jak płeć, wiek czy wyraz twarzy.
Jak wynika z badań psychologów, mężczyźni w kontakcie z kobietą zwracają szczególną uwagę na biodra oraz piersi. To właśnie sylwetka jest głównym elementem przyciągającym wzrok mężczyzny. Badania potwierdzają, że "idealne" proporcje ciała to 90-60-90. Oznacza to, że kobieta o takich kształtach będzie miała wydatny biust, szczupłą talię oraz szerokie biodra. Te trzy cechy nie są bez znaczenia. Partnerka o kształtach klepsydry to dla mężczyzny okaz zdrowia i płodności. Kobiety zbudowane w ten sposób mają mniej problemów z zajściem w ciążę, więcej żeńskich hormonów płciowych oraz rzadziej chorują na nowotwory piersi i macicy.
Okazuje się, że nie mniej ważnym elementem są włosy kobiety. Przesuszone i rozdwojone mogą odstraszyć mężczyzn, którzy pomyślą, że kobieta o siebie nie dba. Okazuje się też, że powiedzenie "mężczyźni wolą blondynki" to wcale nie stereotyp. Jasny kolor bardziej przyciąga wzrok. Kojarzy się z młodością i witalnością. Rozjaśnia twarz i zmniejsza widoczność zmarszczek. Jest też element wyglądu, który w ciągu chwili może wyróżnić nas z tłumu i przyciągnąć wzrok niejednego mężczyzny. Szczery, szeroki uśmiech zdecydowanie zwraca uwagę. Dodatkowo białe zadbane zęby poświadczą, że dbamy o higienę.
Wprawdzie w pierwszej kolejności mężczyźni zwracają uwagę na figurę, a dopiero kilka milisekund później spoglądają na twarz, ale to oczy są tym elementem, który w dużym stopniu decyduje o atrakcyjności kobiety. Dodatkowo oczy mogą zdradzić niejedną tajemnicę. Na mężczyzn działają powiększone źrenice, które mają niezwykłą zdolność zmiany kształtów. Ich średnica może osiągać nawet 10 mm. Dzieje się tak w momencie podniecenia. Mężczyzna natychmiast zauważy ten sygnał. Wielkość źrenic ma także znaczenie przy pierwszym spotkaniu. Robią się większe, kiedy mamy kontakt z atrakcyjnym mężczyzną i dobrze nam się z nim rozmawia. Co jednak w przypadku wady narządu, który tak mocno wpływa na atrakcyjność kobiety?
Z jednej strony ignorowanie wady powoduje, że wciąż marszczymy oczy, a nieestetyczne zmarszczki stają się coraz bardziej widoczne. Z drugiej jednak strony, okulary, czy soczewki mogą zaburzyć naturalny odbiór bodźców płynących z naszych źrenic. Mężczyzna nie będzie w stanie dokładnie przyjrzeć się oczom, podświadomie oceniając naszą atrakcyjność. Sposobem na rozwiązanie tej sytuacji może okazać się korekcja laserowa oczu, dzięki której pozbędziemy się okularów, czy soczewek. Dla osób, które w przeszłości zmagały się z zaćmą jest również ratunek. Korekcja presbiopii to szansa dla tych, którzy po operacji zaćmy muszą korzystać z okularów do czytania. Możemy więc nie tylko pozbyć się okularów, ale i zwiększyć naszą atrakcyjność.